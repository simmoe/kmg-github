# Intro til digitalt design og udvikling
20 moduler

# Chindõgu
## Baggrund

I dette forløb skal i designe og markedsføre en selvopfundet **Chindōgu** (Japansk hverdags gadget, se kilder længere nede) i traditionelle og digitale medier. I skal fremstille en Chindõgu, og skabe en reklamekampagne for den. Kampagnen bestå af et digitalt kampagnemateriale og en tydelig markedsføringsidé (målgruppe og kanaler). Til sidst præsenteres konceptet for klassen. 

## Idé og produkt
![chindogu butter stick](https://files.tofugu.com/articles/japan/2016-03-14-chindogu-japanese-inventions/butter-stick.jpg)


Wikipedia beskriver Chindōgu som følger:

«Chindogu is the Japanese art of inventing ingenious everyday gadgets that, on the surface, seem like an ideal solution to a particular problem. However, chindōgu has a distinctive feature: anyone actually attempting to use one of these inventions would find that it causes so many new problems, or such significant social embarrassment, that effectively it has no utility whatsoever. Thus, chindōgu are sometimes described as "unuseless" – that is, they cannot be regarded as "useless" in an absolute sense, since they do actually solve a problem; however, in practical terms, they cannot positively be called "useful".»

Se [Eksempler](http://www.chindogu.com/?page_id=4) - og [fler eksempler](http://www.chindogu.com/?page_id=629) - og, ja.. [fler endnu](https://www.pinterest.es/themethodcase/chindogu/)

Læs også: [De ti Chindõgu regler](https://www.tofugu.com/japan/chindogu-japanese-inventions/)

I arbejder sammen i grupper af max fire personer. Jeres Chindôgu skal fremstilles i en fungerende prototype, som kan indgå i den afsluttende præsentation. Skolens værksteder og forhåndenværende materialer står til rådighed. Det er fint hvis jeres produkt har en digital dimension (på en eller anden måde er forbundet med computerkraft) - men ikke et krav. 

## Digital kampagne

Opgaven bryder med et enkelt af kriterierne for en Chindõgu - nemlig at den ikke er til salg. Udover selve prototypen skal der fremstilles et digitalt kampagnemateriale - f.eks en bannerreklame til sociale medier, en kort reklamefilm eller en skitse til en landingsside. I skal kunne redegøre for valg af målgruppe og kanaler. 

## Præsentation

Forløbet afsluttes med en fælles præsentation, hvor hver gruppe har nøjagtig fem minutter til at præsentere produkt og kampagne med Powerpoint, PDF eller Keynote i plenum. Det står jer frit for hvordan i bygger præsentationen op og hvilke virkemidler i vil bruge, men tænk på at den skal være enkel at forstå og vise de kreative løsninger på en tydelig måde.

De vigtigste **vurderingskriterier** for produktet og præsentationen er: 


- Er det en Chindogu? 
- Ville jeg have anskaffet sådan en?
- Skaber kampagnen interesse for produktet?

At præsentere et produkt er at *sælge* det. Derfor skal i skrive en kort drejebog til præsentationen, hvor i tager stilling til **hvornår hvem** siger **hvad**. I skal sørge for at **alle får taletid,** og i skal sørge for at sælge produktet godt. I kan finde inspiration i klassisk retorisk argumentation:


![I det klassiske retoriske argument, benytter man sig af eksempler, analogier og autoriteter for at understrege argumentets validitet.](https://paper-attachments.dropbox.com/s_5E6BB1D42A88887F3BDFDC1FECE0C274A8BA347BA91C3D5785456982B56334BC_1597670760448_Retorisk+Argument.svg)


 

## Idé evaluering

Når i først har en række gode idéer, er det lidt af en kunst at finde ud af **hvor** gode de er i forhold til hinanden - med andre ord: at vælge at satse på en enkelt idé. Brug nedenstående skema ([*kravmatrix*](https://teknologieud.systime.dk/index.php?id=158&L=0)) til at gå jeres idéer igennem og vælg derefter hvilken af dem i vil gå videre med. 

Giv hver idé en karakter fra et til ti, hvor **1 er det dårligste og 10 det bedste**. 

| **Emne**                                             | **Score** |
| ---------------------------------------------------- | --------- |
| Er det en Chindogu?                                  |           |
| Er der en tydelig målgruppe?                         |           |
| Hvor nem er den at “sælge” og præsentere?            |           |
| Er den set før?                                      |           |
| Hvor let er det at få fat i materialer og redskaber? |           |
| Kan den bygges på 6-8 moduler (+ elevtid)?           |           |

# Progressionsplan 

Nedenfor er en cirkaplan til forløbet. I gruppe- og projektarbejde kan faserne variere, og det er helt okay at springe videre, hvis man føler man er nået i brund med noget. Det er dog værd at huske på at produkter (særligt digitale) [**aldrig bliver færdige**](https://learnjam.com/your-digital-product-is-never-finished-until-it-has-to-be/). I dette korte forløb er det naturligt at bruge den begrænsede tidsramme til at nå så langt som muligt. Senere på året i de længerevarende forløb, bør det at nå til de sidste faser (prototype, evaluering) betyde, at gå tilbage og starte forfra med nye indsigter. *Your product is never finished - until it has to be*.  


![Teknikfagets faser - i introforløbet fokuserer vi på ideudvikling og prototype](https://paper-attachments.dropbox.com/s_5E6BB1D42A88887F3BDFDC1FECE0C274A8BA347BA91C3D5785456982B56334BC_1597047157738_Untitled+drawing+3.svg)



## Progressionsplan

I højre side er der et par (frivillige) links, det er ikke lektier, men inspiration. 

|                | Opgaver                                                                                                                                                                  | Links mv                                                                                                                                                                                                                                                                                                                           |
| -------------- | ------------------------------------------------------------------------------------------------------------------------------------------------------------------------ | ---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| **idé**        |                                                                                                                                                                          |                                                                                                                                                                                                                                                                                                                                    |
| 1 + 2          | Kreativ brief og gruppedannelse - Chindõgu                                                                                                                               | [Unuseless inventions](https://www.tofugu.com/japan/chindogu-japanese-inventions/)                                                                                                                                                                                                                                                 |
| 3 + 4          | Konceptudvikling<br><br>- Brainstorm<br>- Prioritering<br>- Problemformulering                                                                                           | [Ideation](https://www.interaction-design.org/literature/topics/ideation)<br>[Brainstorming](https://www.interaction-design.org/literature/topics/brainstorming)<br>[Worst possible ideas](https://www.interaction-design.org/literature/article/learn-how-to-use-the-best-ideation-methods-worst-possible-idea) (hvis i er stuck) |
| 5              | Idé præsentation/feedback                                                                                                                                                |                                                                                                                                                                                                                                                                                                                                    |
| **analyse**    |                                                                                                                                                                          |                                                                                                                                                                                                                                                                                                                                    |
| 7 - 8          | - Når timerne er gået, kan i beskrive jeres målgruppe, produkt og brugsscenarie på maks 5-linjer                                                                         |                                                                                                                                                                                                                                                                                                                                    |
| **produktion** |                                                                                                                                                                          |                                                                                                                                                                                                                                                                                                                                    |
| 9-11           | Produktion af prototype<br><br>- gode materialevalg<br>- inkluder gerne eksisterende gadgets, maskiner eller dimser<br>- indbydende finish<br>- funktionel - den virker! | Forstadie: [Paper prototyping](https://www.interaction-design.org/literature/topics/paper-prototyping)<br>Læsestof: [pre-produktion (Systime)](https://ddu.systime.dk/index.php?id=266)                                                                                                                                            |
| 12-14          | Dokumentation af prototype<br><br>- gode billeder/animationer/film<br>- realistisk målgruppe og brugsscenarie                                                            | Har i gode billeder af jeres produkt?                                                                                                                                                                                                                                                                                              |
| 15-18          | Forberedelse af kampagne og præsentation<br><br>- Målgruppe?<br>- Kanalvalg?<br>- Medievalg?                                                                             | Har i forberedt jeres kampagne (storyboards, lo-fi protos)? <br>Har i styr på hvem gør hvad de sidste timer før aflevering?                                                                                                                                                                                                        |
| 19-20          | Præsentation og evaluering<br><br>- max fem minutter per gruppe<br>- PP, Keynote eller et andet redskab efter eget valg<br>- husk kriterierne                            |                                                                                                                                                                                                                                                                                                                                    |

# Grupper

[Grupper DDU 1](https://paper.dropbox.com/doc/Grupper-Chindogu-DDU-1--A5dLe_rrQd4GpIetSHc~uTOqAQ-xe2OXxw6iKXYMqfkpki8Q)
[Grupper DDU 2](https://paper.dropbox.com/doc/Grupper-Chindogu-DDU-2-PyYPLRdkjjClSJKcU9aZX)



