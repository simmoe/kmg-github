# Lysinstallation

I dette projekt skal I designe og udarbejde en lysinstallation til en bestemt kontekst. Det kan være belysning til et mørkt byrum der gør stedet mere trygt,  oplysning af en mørk tunnel, en kunstinstallation til lysfestival - osv. Valget er jeres. I skal vælge en specifik kontekst, det eneste krav er at I skal kunne besøge stedet. Det er valgfrit om produktet skal være interaktivt eller fast programmeret. 

**Ekstra krydderi på projektet**
For elever med et højt ambitionsniveau kan man med fordel inddrage én af disse tilføjelser i sit projekt. Det er ikke et krav, men det vil selvfølgelig trække projektet betydeligt op. 


- I kan designe og inkorporere en app i projektet, således at besøgende/brugere kan være med til at styre lyssætningen vha. denne app. Derved kobler I alt det I allerede har lært i faget sammen i dette projekt. 
- Hvis I har lyst til at arbejde mere med 3D modellering, kan I lave en 3D model af lysinstallation og kontekst, og indsætte det i Unity, og på den måde kan I vise en digital model af projektet. 
- Der kan udvikles en hjemmeside som markedsfører/præsenterer installationen 


----------

**Produkt**
**OBS: Eftersom vi er udeladt fra skole- og værkstedsundervisning, udgår følgende krav:** 
~~Installationen skal udarbejdes vha. Arduino samt digitale medier dvs. 3D printer og laserskærer. Modellen kan udarbejdes i en nedskaleret version eller som et udsnit.~~

Kravet til selve produktet er derfor mere digitalt - der skal udvikles 3D modeller samt prototyper og udkast til for eksempel app, hjemmeside, produktpræsentation, VR-visualisering - eller andre måder hvorpå i digitalt kan formidle idéen.  

Det betyder **ikke** at i ikke **må** lave en fysisk prototype, hvis i har adgang til teknologier såsom Arduino, lysstyring mm. Hvis i vælger at gå den vej bakkes der fuldt op om det - og vi vil også gerne hjælpe med eksempelvis at skaffe materialer, online vejledning mv.    
 
I dette projekt er der fokus på den iterative designproces med mange eksperimenterende prototyper og tests. I skal udvælge en målgruppe og løbende få feedback fra målgruppen, gerne ved brug af sociale medier. Der er desuden fokus på 3D modellering, som er en del af det obligatoriske stof i faget. I vil få en indføring i relevant software, og skal på den baggrund tegne en model af jeres installation, som indgår i afleveringen.  
 
**Eksamenstræning**
Projektet er generalprøven før eksamensprojektet, derfor gør vi det så eksamens-tro som muligt. Indledningsvis skal I skrive en projektbeskrivelse som skal godkendes af læreren. Denne skal sætte rammerne for hele projektet, og bl.a. indeholde projektstyring. I skal fordele roller i gruppen, så alle har specifikke opgaver og ansvarsområder i projektet. 

Der skal skrives rapport over hele projektforløbet, der følger [rapportskabelonen](https://paper.dropbox.com/doc/Rapportskabelon--BClMO74WcwVHRs0hU3R9NWLxAQ-Hc94BNXeZw7btcR96aRr3)

Afslutningsvis laver vi eksamenstræning, hvor en af grupperne får mulighed for at afholde en mundtlig eksamination foran hele klassen, således I alle får et indblik i hvordan den mundtlige eksamen kommer til at foregå. 

**Progressionsplan:**

| **Uge** | **Aktivitet**                                                                                                                                                                                                                                                                                                                                                                                                                                                                                                                                                                                                                                                                                                                                                                                                   | **Materialer**                                                                                                                                                                                                                                                                                                                                                                      |
| ------- | --------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- | ----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| 1       | **Introduktion af opgave** <br>Gruppedannelse, rollefordeling, projektstyring.<br>Grupperollerne skal fordeles så alle har forskellige ansvarsområder. Alle roller skal dækkes ind, således i hver har 2-4 roller afhængig af gruppens størrelse. <br><br>**Projektbeskrivelsen** <br>Projektbeskrivelsen sætter rammerne for projektet, og skal godkendes af læreren inden selve produktudviklingen finder sted. Den indeholder en indledning, problemanalyse, tekniske spørgsmål, problemformulering, kravspecifikationer og projektafgrænsning. Desuden skal projektstyring indgå. <br><br>De **tekniske spørgsmål** skal I selv formulere (og senere besvare) i dette projekt. De vil være forskellige afhængig af projektet, og de er vigtige for projektets faglige dybde. <br><br>Valg af **placering**. | [Grupperoller](https://ddu.systime.dk/?id=144) kan I læse om her. <br><br>[Projektbeskrivelse](https://ddu.systime.dk/?id=224) kan I læse om her. Udover det nævnte her, skal I skrive om projektstyring og rollefordeling i gruppen. <br><br>[Tekniske spørgsmål](https://ddu.systime.dk/index.php?id=224#c359) kan I læse om her                                                  |
| 2       | **Projektbeskrivelsen fortsættes, færdiggøres og afleveres.**<br><br>**Problemanalyse** og **Konceptudvikling**<br>Brainstorm, skitsering, ideudvikling. Alle i gruppen deltager og kommer med forskellige ideer.                                                                                                                                                                                                                                                                                                                                                                                                                                                                                                                                                                                               | [Problemanalyse og konceptudvikling](https://paper.dropbox.com/doc/Rapportskabelon--BDIrgKHHP95J870KtRxhlZMZAg-Hc94BNXeZw7btcR96aRr3#:uid=558087441563586135608205&h2=Problemanalyse) kan i læse om her <br>[Idégeneringsværktøjer](https://ddu.systime.dk/index.php?id=264&L=0) kan I læse om her<br><br>[Hvad er Arduino](https://minielektro.dk/hvad-er-arduino)                 |
| 3       | **3D tegning**<br>Introduktion til 3D tegning. I bliver introduceret til 3D Studio Max, men I må benytte hvilket som helst 3D tegneprogram. I skal bruge 3D tegning til at 3D printe jeres produkt eller dele af produktet. <br>De ambitiøse elever vil ligeledes kunne lave en 3D model af produktet og indsætte i Unity. <br><br>**Udvælgelse af ide**<br>Opstil en kravmatrix og udvælg den bedste ide.                                                                                                                                                                                                                                                                                                                                                                                                      | Forproduktion                                                                                                                                                                                                                                                                                                                                                                       |
| 4       |                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 | [Endelig kravspecifikation](https://paper.dropbox.com/doc/Rapportskabelon--BD7FLjL_Vj5dr2HKr1KtF7TLAg-Hc94BNXeZw7btcR96aRr3#:uid=586282833226656384964748&h2=Kravspecifikation) udarbejdes<br>[Produktprincip](https://paper.dropbox.com/doc/Rapportskabelon--BD7FLjL_Vj5dr2HKr1KtF7TLAg-Hc94BNXeZw7btcR96aRr3#:uid=552091398473260531198397&h2=Produktprincip) drøftes og vedtages |
| 5       | **Prototyping og tests**<br>I dette projekt skal I lave en masse hurtige lo-fi prototyper (rapid prototyping) og teste dem, for på den måde at afprøve forskellige ideer og optimere og detaljere jeres produkt.                                                                                                                                                                                                                                                                                                                                                                                                                                                                                                                                                                                                |                                                                                                                                                                                                                                                                                                                                                                                     |
| 6       | **Udarbejdelse af produkt og rapportskrivning**                                                                                                                                                                                                                                                                                                                                                                                                                                                                                                                                                                                                                                                                                                                                                                 |                                                                                                                                                                                                                                                                                                                                                                                     |
| 7       | Ferie.                                                                                                                                                                                                                                                                                                                                                                                                                                                                                                                                                                                                                                                                                                                                                                                                          |                                                                                                                                                                                                                                                                                                                                                                                     |
| 8       | **Aflevering**<br>Færdiggørelse af produkt og rapport.<br><br>**Eksamenstræning**<br>Prøveeksamination af en af grupperne foran klassen.                                                                                                                                                                                                                                                                                                                                                                                                                                                                                                                                                                                                                                                                        |                                                                                                                                                                                                                                                                                                                                                                                     |



